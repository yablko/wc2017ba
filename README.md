# WordCamp 2017 Bratislava
#### "Sprav si WordPress plugin" workshop
  
Kód, ktorý som zbúchal 29. apríla 2017 na WordCampe.  
Sú to 2 WP pluginy:

- jeden must use plugin veľmi decentne upraví admin rozhranie, pre #maximum #inspiration
- druhý je jednoduchý plugin pre meranie čítanosti článkov

Alebo videnosti článkov. Alebo počet otvorení. Alebo refreshov. Proste nemeria to unikátne návštevy, iba koľko krát bol zobrazený. Je to malá sranda, na ukážku, aké jednoduché je spraviť si vlastný plugin, nech nemusíš používať tie kravy, čo nájdeš na internete. 

Ak chceš, naimportuj **dummy_posts.xml**, aby si mal nejaké články. Nahraj a aktivuj pluginy. Každý článok pár krát otvor, nech majú "čítanosť". Vo widgetoch ti pribudne **Vašo číta**, ktorý keď hodíš do sidebaru, pribudne tam zoznam článkov zoradených od najčítanejšieho po najmenej. 

Pridal som **Widget**, ktorý som na workshope nestihol.  
A čítanosť sa tiež zobrazuje v Admin menu tabuľke.  

Netestoval som, či to funguje s článkami, ktoré majú 0 views, takže zopár im naklikaj:) Prípadne oprav ten kód, máš domácu úlohu.

***

Jeden kolega chcel, aby som okomentoval pôvodnú verziu toho Hello Nádej pluginu. Nejaké bližšie vysvetlenie, že ako to celé vlastne funguje. Pokúsil som sa o to v súbore **okomentovana-nadej.php**, snáď to dáva zmysel, ale nejaké tie základy PHPčka sú potrebné. 

Ok, peace out.
